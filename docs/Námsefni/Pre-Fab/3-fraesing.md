# Fræsing

*Föstudagurinn 8. nóvember 2024 kl. 14:10*

Í þessari viku prófar þú að fræsa með tölvustýrðri ShopBot fræsivél. 

[Matt](https://www.linkedin.com/in/matthewhatcher4281/){:rel="nofollow"} í [IdeaFoundry](https://www.ideafoundry.com/){:rel="nofollow"} er búinn að taka allt saman í eitt myndband, svo að verkefni vikunnar er að horfa á það til enda og fræsa skilti eins og hann gerir, með hjálp einhvers sem þekkir ShopBot fræsivélina í smiðjunni þinni. 

Það er svolítið snúið að kenna á ShopBot vélina yfir netið, því að uppsetning hennar gæti verið aðeins mismunandi á milli smiðja. Það er best ef þið horfið á myndbandið fyrst og gerið eins og er gert í því. Þá eruð þið búin að teikna skiltið og gera tilbúið í fræsingu áður en þið biðjið einhvern á staðnum hjá ykkur um að sýna ykkur öryggisþættina í kringum vélina og hvernig á að hita upp spindilinn, núllstilla og setja í gang (og munið að kveikja á ryksugunni!). Ef þið skrásetjið það sem þið gerið jafnóðum á heimasíðunum ykkar þá get ég betur aðstoðað ykkur yfir netið.

[Doddi](https://fabacademy.org/archives/2015/eu/students/gunnarsson.thorarinn_b.b/index.html){:rel="nofollow"} sendi mér þetta myndband í Computer Aided Machining vikunni og ég hef enn ekki rekist á yfirgripsmeiri kennslu í fræsingu með ShopBot á netinu. Þetta er upptaka af heilu námskeiði og í því er (nánast) allt sem þið þurfið að vita til að bjarga ykkur og hjálpa öðrum:

<iframe width="560" height="315" src="https://www.youtube.com/embed/pGVNDf1vgSI?si=ySWpHLqb71uaXq46" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

## Næsta vika

Vika 4: [Lokaverkefni](4-lokaverkefni.md)